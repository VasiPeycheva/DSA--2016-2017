Домашно 3 - Септемврийска сесия
Напишете програма, която приема като аргументи от командния ред множество имена на файлове (поне два). Първият файл представлява речник от думи или фрази. Валидните символи, участващи в думите са малки латински букви и интервал. За всеки елемент от речника е дадена оценка - цяло число (може и отрицателно). То показва коефициент на принадлежност на думата към категорията на речника - например спам или текст за програмиране или нещо друго. Всяка фраза е на нов ред.

Следват множество имена на файлове, всеки съдържащ текст. Трябва да определите за всеки от тях с какъв коефициент принадлежи на категорията на речника. Това става като се намерят всички думи / фрази от текста, които са в речника. Всяка фраза може да започва от начало на дума и трябва да завърши в края на дума. Търсенето не е чувствително към малки/главни букви и ако в речника фразата съдържа интервал, то в текста може да има съответен произволен празен символ - интервал, нов ред или табулация,  но само един. След края на намерената фраза трябва да има символ, различен от буква за да бъде разпозната.

Общият коефициент на текста е сумата от всички коефициенти на намерените в речника фрази, разделен на броя думи в текста.

Вие трябва да изведете на стандартния изход имената на файловете, следвани от съответния им коефициент, всеки на отделен ред.

Ако в текста има няколко фрази с общ префикс в речника трябва да се предпочете най-дългата. 

Ако в речника има например фразите selection sort и sort algorithm, но няма algorithm и в текста имате selection sort algorithm (т.е. фрази, които се припокриват) вашата програма трябва да отчете срещане само на selection sort (първат срещната фраза).

Трябва да съобразите варианта, в който някои/всички текстове са достатъчно големи за да не се съберат в паметта. Всяка от думите в речника ще е значително по-кратка от целия текст. 


Примерен речник:

algorithm          10
selection sort    20
linked list           20
program            5
viagra                -100

Примерен файл:
The selection sort algorithm could be applied to linked lists.

Оценка по горния речник:
3

Обяснение:
Оценката се получава от думите selection sort и algorithm, тъй като linked list не се разпознава (след фразата следва буква). Общия брой думи е 10. Така оценката е (20 + 10) / 10 = 3